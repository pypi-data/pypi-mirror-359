Dobrodošli v Vprašalniku za šolo raziskave PISA.
Hvala za sodelovanje v tej raziskavi. V tem vprašalniku so vprašanja o:
splošnih podatkih o šoli,
upravljanju šole,
učnem osebju,
ocenjevanju in vrednotenju,
ciljnih skupinah,
šolski klimi.
S temi podatki bomo ugotavljali podobnosti in razlike med šolami, da bi bolje razumeli ozadje dosežkov, ki jih bodo dijaki in dijakinje
izkazali pri preizkusu znanja. Z dobljenimi podatki bomo lahko na primer ugotovili, kakšen vpliv ima porazdelitev virov za delovanje šole na
uspeh dijakov in dijakinj, tako v državi kot med državami.
Prosimo, vprašalnik naj izpolni ravnateljica oziroma ravnatelj ali pomočnica oziroma pomočnik ravnatelja. Za izpolnjevanje vprašalnika
boste potrebovali približno 45 minut.
Pri nekaterih vprašanjih boste potrebovali pomoč sodelavcev. Pri odgovarjanju se lahko posvetujete z njimi.
Če ne poznate točnega odgovora na vprašanje, bo za namene raziskave zadoščala tudi približna ocena.
Gumb "Naprej", ki omogoča prehod na naslednje vprašanje, najdete v spodnjem desnem kotu zaslona. Včasih se boste morali za dostop do
tega gumba pomakniti na dno zaslona.
Vaši odgovori so anonimni. Primerjali jih bomo z odgovori iz drugih šol ter statistično izračunali skupne in povprečne
rezultate, v katerih imena šol ne bodo omenjena.
Pomembno: V tem vprašalniku uporabljamo besedo šola za poimenovanje posameznih izobraževalnih programov na šolah. Prosimo vas,
da pri vseh vprašanjih odgovore oblikujete le glede na dijakinje in dijake vaše šole, ki so v tem izobraževalnem programu.
SCIntro1